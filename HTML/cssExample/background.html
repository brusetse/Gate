<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=gb2312" />
<title>background属性的演示</title>
</head>

<body>
<!--
<div style="width:100px; height:100px; background-color:#00FF99">
	北京欢迎您，2008奥运会。
</div>

<div style=" background-image:url(images/2008.jpg); width:2000px; height:3000px; background-repeat:repeat-y; ">
	北京欢迎您，2008奥运会。
</div>
-->

<div style=" background-attachment:fixed; background-image:url(images/changhenge.jpg);width:3000px; height:3000px;background-repeat:no-repeat;">
	汉皇重色思倾国，
御宇多年求不得。<br>
杨家有女初长成，
养在深闺人未识。<br>
天生丽质难自弃，
一朝选在君王侧。<br>
回眸一笑百媚生，
六宫粉黛无颜色。<br>

春寒赐浴华清池，
温泉水滑洗凝脂。<br>
侍儿扶起娇无力，
始是新承恩泽时。<br>
云鬓花颜金步摇，
芙蓉帐暖度春宵。<br>
春宵苦短日高起，
从此君王不早朝。<br>
承欢侍宴无闲暇，
春从春游夜专夜。<br>
后宫佳丽三千人，
三千宠爱在一身。<br>
金屋妆成娇侍夜，
玉楼宴罢醉和春。<br>
姊妹弟兄皆列土，
可怜光彩生门户。<br>
遂令天下父母心，
不重生男重生女。<br>

骊宫高处入青云，
仙乐风飘处处闻。<br>
缓歌谩舞凝丝竹，
尽日君王看不足。<br>
渔阳鼙鼓动地来，
惊破霓裳羽衣曲。<br>
九重城阙烟尘生，
千乘万骑西南行。<br>
翠华摇摇行复止，
西出都门百余里。<br>
六军不发无奈何，
宛转蛾眉马前死。<br>
花钿委地无人收，
翠翘金雀玉搔头。<br>
君王掩面救不得，
回看血泪相和流。<br>
黄埃散漫风萧索，
云栈萦纡登剑阁。<br>

峨嵋山下少人行，
旌旗无光日色薄。<br>
蜀江水碧蜀山青，
圣主朝朝暮暮情。<br>
行宫见月伤心色，
夜雨闻铃肠断声。<br>
天旋地转回龙驭，
到此踌躇不能去。<br>
马嵬坡下泥土中，
不见玉颜空死处。<br>
君臣相顾尽沾衣，
东望都门信马归。<br>
归来池苑皆依旧，
太液芙蓉未央柳。<br>
芙蓉如面柳如眉，
对此如何不泪垂。<br>
春风桃李花开日，
秋雨梧桐叶落时。<br>

西宫南内多秋草，
落叶满阶红不扫。<br>
梨园弟子白发新，
椒房阿监青娥老。<br>
夕殿萤飞思悄然，
孤灯挑尽未成眠。<br>
迟迟钟鼓初长夜，
耿耿星河欲曙天。<br>
鸳鸯瓦冷霜华重，
翡翠衾寒谁与共。<br>
悠悠生死别经年，
魂魄不曾来入梦。<br>
临邛道士鸿都客，
能以精诚致魂魄。<br>
为感君王辗转思，
遂教方士殷勤觅。<br>
排空驭气奔如电，
升天入地求之遍。<br>

上穷碧落下黄泉，
两处茫茫皆不见。<br>
忽闻海上有仙山，
山在虚无缥渺间。<br>
楼阁玲珑五云起，
其中绰约多仙子。<br>
中有一人字太真，
雪肤花貌参差是。<br>
金阙西厢叩玉扃，
转教小玉报双成。<br>
闻道汉家天子使，
九华帐里梦魂惊。<br>
揽衣推枕起徘徊，
珠箔银屏迤逦开。<br>
云鬓半偏新睡觉，
花冠不整下堂来。<br>
风吹仙袂飘飘举，
犹似霓裳羽衣舞。<br>

玉容寂寞泪阑干，
梨花一枝春带雨。<br>
含情凝睇谢君王，
一别音容两渺茫。<br>
昭阳殿里恩爱绝，
蓬莱宫中日月长。<br>
回头下望人寰处，
不见长安见尘雾。<br>
惟将旧物表深情，
钿合金钗寄将去。<br>
钗留一股合一扇，
钗擘黄金合分钿。<br>
但教心似金钿坚，
天上人间会相见。<br>
临别殷勤重寄词，
词中有誓两心知。<br>
七月七日长生殿，
夜半无人私语时。<br>

在天愿作比翼鸟，
在地愿为连理枝。<br>
天长地久有时尽，
此恨绵绵无绝期。<br>
</div>

</body>
</html>
